Enligt Botström kan det finnas partikamrater som hemlighållit uppgifterna. Om de här uppgifterna stämmer så antar jag att det finns människor som inte velat att de ska komma till min kännedom, har han tidigare sagt. S ordförande i Malmö Joakim Sandell har sagt att konflikten varit uppslitande och att många känner sig illa behandlade. Samtidigt säger han att flera av uppgifterna om missförhållandena är nya för honom.
Men flera interna rapporter som Kvällsposten kommit över visar att både förbundet, S i Malmö och partidistriktet i Skåne vid upprepade tillfällen fått veta vad som pågår. I rapporterna står bland annat att situationen i SSU-distriktet "är djupt skadlig för organisationen, de aktiva medlemmarna, och deras förtroende för arbetarrörelsen. Det handlar inte om en politisk konflikt mellan två parter. Politisk debatt har det varit väldigt lite av. Utan om att ett gäng unga män (och ett par kvinnor), flera av dem tio år äldre än de flesta aktiva, haft som enda fokus att försöka avsätta distriktsstyrelsen och välja en ledning bestående av sig själva. Det handlar företrädesvis om äldre killar som har en annan agenda än att bedriva socialdemokratisk politik, säger en socialdemokrat som besökt ett av distriktets årsmöten. För skulle det ha framträtt och finnas bevis på att man sagt de sakerna, då kommer samtliga personer som är inblandade behöva lämna SSU. Det finns ingen plats i SSU och Socialdemokraterna för människor som inte skriver under på våra grundläggande värderingar, säger Philip Botström. Men före detta ledamoten för SSU Bromölla Lukas Bjarkason säger att Philip Botström var med på årsmötet där falangen uttryckte homofobiska åsikter under en diskussion om bloddonationer. Jag minns att jag och kamrater tittade på honom och tänkte "varför ingriper han inte". Det är ren lögn att information inte förmedlats till honom, säger han. Diskussionen varade i en timme och fick brytas mitt i allt för att folk var så upprörda. De nekar nu men det var utan tvekan homofobiska kommentarer. De sa saker som att homosexuella har smutsigt blod och att de själva inte vill ha det blodet. Jag vill inte vara med i ett ungdomsparti som inte har rätt värdegrund, säger han. Kvällsposten har förgäves sökt Philip Botström för en kommentar om de nya uppgifterna.