lähihoitajaopiskelija kertoo, että osa hänen luokkansa opiskelijoista ei osallistu ryhmätöihin, vaan he päinvastoin lähinnä häiritsevät opetusta. Hänen mukaansa opettaja on joutunut rajoitetun tuntimäärän puitteissa antamaan aktiivisille opiskelijoille vapautuksen osasta lähiopetustunteja, jotta heikommat opiskelijat saisi sille tasolle, jota työharjoitteluun pääsy vähintään edellyttää. Tuntuuhan tämä hirveän hölmöltä, kun olen itse mennyt tänne sillä ajatuksella, että otetaan kaikki hyöty irti siitä opetuksesta. Etenkin, kun tuntimääriä koko ajan vähennetään, nainen sanoo. Nyt osa tunneista menee hänen mukaansa haaskuun. Se on sääli, sillä nainen on kuullut opettajilta, että joihinkin kokonaisuuksiin on aiemmin käytetty 40 opetustuntia, mutta nyt määrä onkin pudonnut 22 tuntiin. Hyvin tiukalla tahdilla joutuvat opettamaan samat asiat, kun eivät voi tinkiä opetuksen sisällöstä, nainen kertoo. Naisen mukaan nykyinen lähiopetuksen tuntimäärä olisi riittävä, jos ajan saisi käytettyä tehokkaasti, eikä tarvitsisi ”roikottaa riippakiviä mukana” ja edetä heidän jarruttelunsa tahtiin. Käytännössä määrä ei oikein riitä, nainen sanoo ja mainitsee, että esimerkiksi pistämistä pitäisi harjoitella enemmän ennen työharjoittelua. En kyllä haluaisi olla asiakkaana terveydenhuollossa, jos olisin ensimmäinen koekaniini, jota opiskelija tulee pistämään, hän selventää tilannetta käytännön tasolla. Nainen kertoo kuulleensa edellisessä harjoittelupaikassaan, että kaksi aiemmin samassa paikassa harjoittelussa ollutta opiskelijaa reputtivat harjoittelun. Siellä on ihmisiä, jotka käyvät koulua vain sen takia, että vanhemmat kertovat, ettei ylläpitoa tule, jos ei ole koulussa tai töissä. Lähihoitajalinjalle pääsee nykyään melkein kuka tahansa. Se on helppo paikka kipata sinne kaikki, joita ei yhtään motivoi tai kiinnosta.